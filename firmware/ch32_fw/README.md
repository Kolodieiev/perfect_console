Прошивка допоміжного мікроконтролера CH32V006E8R6 в корпусі QSOP-24 для проєкту "Ідеальна консоль". 
Прошивка збирається в програмі MounRiver Studio 2 та заливається на МК з допомогою універсального, для мікроконтролерів WCH, програматора WCH-LinkE V2.
Важливо, програматор WCH-Link V1 не підходить для програмування CH32V006E8R6!


##### Підключення програматора

* Коли плату зібрано, необхідно від'єднати USB-живлення, акумулятор та, можливо, вхід DC-DC перетворювача. 
* Після цього потрібно підключити програматор до плати за наступною схемою:

5V програматора -> 4.2V на роз'ємі PWR_OUT.
GND програматора -> GND на роз'ємі PWR_OUT.
SWDIO програматора -> SWIO на роз'ємі CH_FLASH.
SWCLK програматора -> CH_RESET на роз'ємі CH_FLASH.


##### Налаштування проєкту

* Далі необхідно підключити програматор до ПК, на якому встановлено "MounRiver Studio 2".
* Після підключення програматора, в "MounRiver Studio 2" потрібно відкрити цей проєкт прошивки та перейти в меню "Flash -> Download Configuration".
* В розділі "General -> Target MCU Type" обрати "CH32V006 -> CH32V006E8R6".
* В розділі "Download -> Download Settings" натиснути кнопку "Query" навпроти поля "Debugger Target Mode". 
Повинне з'явитися повідомлення "Succeed", а в полі встановитися автоматично вибір "RISC-V". Якщо з'явилося повідомлення "WCH-Link not found" перевірте підключення програматора до ПК та наявність драйверів. На Windows драйвер встановлюється разом з "MounRiver Studio 2" автоматично. Якщо в полі вибору встановився "ARM", необхідно змінити режим на програматорі, як вказано в інструкції до нього.
* Далі в полі "Erase Code Flash" вручну обрати пункт "By Power Off" та натиснути "Applay" навпроти цього поля. Повинно з'явитися повідомлення "Clear CodeFlash... Succeed".
* Тепер, якщо натиснути кнопку "Query" навпроти поля "Linked MCU Type", в полі автоматично повинне встановитися значення "CH32V002/3/4/5/6/7".
* Після цього необхідно натиснути головну кнопку "Applay" вікна, для збереження налаштувань.


##### Збірка проєкту та прошивка мікроконтролера

* Після того, як закрилося вікно налаштувань, натисніть кнопку "Build Project".
* Після збірки проєкту натисніть кнопку "Download". У виводі повинні з'явитися повідомлення з етапами прошивки, останнє із яких - "Download Finished". Якщо отримано будь-яке інше повідомлення про помилку, переконайтеся у якості підключення програматора до плати, а також у якості пайки штирьових розємів та самого CH32V006E8R6.
* Тепер CH32V006E8R6 прошитий і готовий до використання. Від'єднайте програматор від плати після чого підключіть акумулятор та DC-DC.
* Після цього можна перейти до прошивки ESP32S3.